# CODICE DI CONDOTTA DELLO SCRUM TEAM KNUTH

Il presente scritto ha l'intenzione chiara di mettere in luce il codice etico di comportamento al quale i componenti del gruppo Knuth dovranno attenersi con massimo rigore e in degno rispetto degli altri membri. Il team si ispira a essere portavoce attivo dello sviluppo del metodo Agile e di tenere presenti i valori fondanti descritti dal manifesto per lo sviluppo agile del software ad opera di Kent Beck, Mike Beedle, Arie van Bennekum, Alistair Cockburn, Ward Cunningham, Martin Fowler, James Grenning, Jim Highsmith, Andrew Hunt, Ron Jeffries, Jon Kern, Brian Marick, Robert C. Martin, Steve Mellor, Ken Schwaber, Jeff Sutherland, Dave Thomas. 

**manifesto agile**
https://agilemanifesto.org/iso/it/manifesto.html

## INSIEME COSTRUIAMO, UNITI TRIONFIAMO

In completa adesione con il manifesto agile dichiariamo:

### **Impegno**

Le persone si impegnano personalmente a raggiungere gli obiettivi dello Scrum Team Knuth dando il meglio di sé. L'impegno rappresenta l'atto di fede nei confronti del team e degli obiettivi presi in carico e come ogni fede va giornalmente rinnovato con atti concreti a supporto del lavoro di squadra. Tutti agiremo con impegno che dimostreremo nella piena partecipazione, collaborazione e condivisione di idee.

### **Focus**

Tutti si concentrano sul lavoro dello Sprint in corso e sugli obiettivi discussi nel daily meeting e prelevati dallo sprint backlog. Ogni membro deve avere conoscenza e coscienza delle pratiche scrum e del supporto che esse offrono alla produzione del software. Focus costante e visioning dei nostri ideali dovranno sempre essere ricordati durante tutto il processo di sviluppo al fine ultimo di raggiungere gli obiettivi prefissati.

### **Rispetto**

I membri dello Scrum Team Knuth si rispettano a vicenda in quanto persone capaci e indipendenti e si sostengono l'un l'altro in caso di necessità. Il rispetto di ogni membro del team come persona è base fondante e imprescindibile per la collaborazione e cooperazione e non ci saranno né occasioni né motivazioni che ne giustificheranno la mancanza.   

### **Trasparenza**

Le azioni di ogni componente del gruppo saranno svolte in piena trasparenza senza occultare errori o equivoci. Ogni persona agirà con presa coscienza delle proprie responsabilità e sarà completamente aperta e predisposta a nuove idee, consigli e critiche da parte degli altri membri.

### **Coraggio**

I membri dello Scrum Team Knuth hanno il coraggio di fare ciò che è giusto, perseguire gli obiettivi comuni e in virtù dell'integrità del gruppo essi anteporranno le proprie ambizioni. Nessuno rimarrà tacito per timore degli altri e delle loro idee, ma comunicheremo le nostre idee anche se non pienamente condivise poiché solo attraverso la comunicazione potremmo costruire l'intesa, la fiducia e un clima coeso.     

Nella sincerità verso il team e nello svolgere le nostre attività dichiariamo:

**Proteggere la qualità:**

	- Aiuterò sempre a trovare un equilibrio tra necessità di urgenza e necessità di qualità, ma mai in modo da danneggiare il prodotto, gli utenti o la reputazione del team.
	- Non condividerò codice che non ho prima personalmente revisionato e debuggato a meno che non abbia bisogno di sottoporlo al parere del team per la risoluzione di un problema.
	- Nel codice che scrivo mi ci rivedo come professionista e lo creo con style, gusto e serietà.
	
**Sincerità verso il team:**

	- Aiuterò a rendere trasparente il mio lavoro in modo da poter prendere decisioni informate su ciò che deve ancora essere fatto e in quale ordine.
    - Aiuterò a dare priorità al lavoro per un prodotto software in base al valore che ha per il team, non alle mie preferenze personali, simpatie o antipatie.
	- Chiederò aiuto, senza indugiare e senza temere critiche, quando sarò nell'impossibilità di trovare una soluzione al problema affidatomi e motiverò gli altri a fare lo stesso.
	- Aiuterò ad abbreviare il ciclo di feedback in modo da poter comunicare agilmente e apprendere più velocemente dagli sbagli fatti. Ciò include la mia responsabilità nell'aggiornare le mie conoscenze sugli strumenti utilizzati dal team quali git, github, intellij, staruml e mermaid. 

**Onestà riguardo alla complessità:**

    - Non presumerò di essere in grado di fornire stime o piani dettagliati quando so che è implicata una complessità significativa. Il dettaglio delle mie stime e dei miei piani sarà regolato in base alla complessità e/o alla tempistica, nonché ai feedback ottenuti dai meeting e dai piani di velocità media del gruppo che saranno aggiustati in base agli output raggiunti alla fine di ogni sprint.
    - Riconosco che lo sviluppo del software è un'attività complessa, che richiede una comunicazione frequente, costante e intensa con il mio team e le parti interessate per chiarire sia il problema che la soluzione.
    - Accetto e aiuterò gli altri ad accettare che gli errori sono inevitabili. Perciò non cercherò di evitare del tutto gli errori, ma ne limiterò l'impatto e mi impegnerò ad apprendere da essi per evitare errori simili in futuro.

**Focus del developer:**

	- Creo software per utenti, per i loro benefici e per la loro e la mia soddifazione personale e professionale. 
    - Riconosco che siamo più forti e efficienti come una squadra interfunzionale, lavorando per un obiettivo condiviso.
    - Condividerò le mie conoscenze e competenze con altri e li aiuterò a crescere, proprio come altri aiuteranno me a perseguire virtù e conoscenza.
    - Tratterò le persone del mio team come vorrei essere trattato da loro, avendo cura nel rispettare le loro idee, la loro cultura e muovendo ogni qualvolta lo ritengo opportuno critiche sempre in maniera costruttiva e mai con l'intenzione di ledere la fiducia e le capacità che membri del mio team hanno in se stessi.
	- Domanderò spiegazioni e cercherò di capire la causa di non adempimento ai principi del codice di condotta, al fine di un'onesta e quieta collaborazione. 
    - Guiderò gli altri ad abbracciare e aderire a questi principi.

**Obblighi nella pratica scrum:**

    - Parteciperò a tutti i daily meeting e avrò premura nel non essere in ritardo e nel limitare le assenze, le quali saranno giustificate e comunicate il prima possibile al team. 
    - Permane responsabilità comune il tenere aggiornata e in ordine la tabella del progresso di ogni sprint sul quale si lavora. In particolare si dovrà seguire con cura l'evoluzione di ogni issue indipendentemente dall'appartenenza dell'issue ai propri doveri assegnati.

**Revisione e assegnazione degli issues:**

    - In quanto team Agile siamo e restiamo membri paritari con equale potere decisionale.
    - In quanto revisore del lavoro effettuato da altri mi impegnerò a porre sotto attento scrutinio l'operato dei miei colleghi prima di approvare, commentare o criticare il lavoro svolto. 
    - Nel caso in cui sia stato taggato da un membro come revisore esplicito dell'issue sarà mia responsabilità revisionarlo il prima possibile per non rallentare né il lavoro del collega né quello del team. 
    - Vige il regolamento di chiusura per gli issues LRAC "last reviewer arrived close", per cui essendo cinque componeti ogni issue sarà chiuso dal quarto revisore che notificherà l'avvenuta procedura aggiornando la board dello sprint. 
    - In caso di necessità e in modalità straordinaria la chiusura degli issues potrà avvenire con un numero di revisori non inferiore a due e previa notifica al team.
    - Il lavoro sarà suddiviso in modo equo tra i componenti del team e gli issues sarannò assegnati in modo randomico ad ogni sprint.
    - Se per particolari necessità si vuole effettuare una cambio di issue con un altro membro consenziente allo scambio del proprio è possibile farlo notificando lo scambio al team ed effettuandolo all'inizo dello sprint.
    - Permane non ammesso lo scambio di issues a sprint già avviato. Nel qual caso sorgessero problematiche è possibile chiedere il supporto degli altri membri del team per la risoluzione dell'issue assegnato.

**Divieti e restrizioni:**

    - Resta interdetto apportare modifiche alla repository sorgente senza il consenso di tutti i membri del team o senza seguire il regolamento LRAC.
    - Si accorda la possibilità ad uno ed un solo membro di abbandonare il team e il progetto solo dopo aver terminato l'issue che gli era stato affidato. Non saranno ammesse rinunce da parte di altri membri in  quanto il team scenderebbe sotto il numero di componenti minimi e il progetto dovrebbe essere in tali condizioni dichiarato come rinuncia per abbandono e rottura del team.
    - E' considerato come deprecabile chiedere aiuto ad altri team o inoltrare richieste di aiuto al professore, senza averne prima discusso le ragioni con gli altri membri. Pena per tale comportamento la decisione a carico dei restanti membri del team di considerare la squalifica dal team Knuth del membro interessato.
    - Proibizione totale della condivisione di qualsiasi informazione sensibile inerente allo sviluppo del progetto assegnato con membri estranei al team.  



   ##### _In  fede con quanto affermato Nicolas Pinto, Gabriele Marrano, Emanuele Tanzi, Antonio Mari e Diego Miccoli._